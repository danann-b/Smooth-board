Interview Smoothboard Stylers
=============================

Om inzicht te krijgen in de informatie en functionaliteit(en) voor de te bouwen
website is er een interview gehouden met Sean Jensen, oprichter van Smoothboard
Stylers. Omdat Sean op Aruba zit en de website in Nederland ontwikkeld gaat
worden is het gesprek met Sean telefonisch gedaan. Hieronder vind je het
geschreven verslag van dit telefoongesprek met Sean.

Interview Sean Jensen
=====================

*Interviewer:* Hoi Sean, komt het gelegen dat ik je even een paar vragen stel
over de website die we voor Smoothboard Stylers gaan maken?

*Sean:* Ah de website! Ja natuurlijk, geen probleem. Ik wil al heel lang een
site hebben voor Smoothboard Stylers maar tot nu toe is het er niet van gekomen.
Weet je, ik ben zelf helemaal niet handig met computers dus heb ik jullie
gevraagd om een site voor Smoothboard Stylers te maken.

*Interviewer:* Wat zou je met de website willen bereiken?

*Sean:* Als ik een eigen site heb komen er hopelijk ook nieuwe bezoekers in
aanraking met Smoothboard Stylers. Verder verkoop ik sinds kort ook surfboards,
deze zou ik op de site willen hebben, en ik heb nog meer leuke ideeën.

*Interviewer:* Laten we bij het begin beginnen, de contactgegevens van
Smoothboard Stylers moeten er dus in elk geval op staan.

*Sean:* Ja precies: Adres en telefoonnummer, e-mail adres en dergelijke, zodat
bezoekers me kunnen schrijven, mailen of bellen.

Ik wordt ook heel vaak gebeld met vragen over Smoothboard Stylers. Bijvoorbeeld:
Hoeveel kost het ‘customizen’ van een surfboard? Hoe lang duurt het voordat ik
m’n surfboard weer terug heb? Het zou heel handig zijn als dit soort vragen met
bijbehorende antwoorden op de site terug te vinden zijn.

*Interviewer:* Ah, je bedoelt Frequently Asked Questions (FAQ), dat is geen
probleem die plaatsen we op de site, zodat je daar naar kan verwijzen. Dit staat
genoteerd, heb je nog meer wensen?

*Sean:* Zoals gezegd, sinds kort verkopen we bij Smoothboard Stylers ook
surfboards. Het zou geweldig zijn als we deze surfboards via de site zouden
kunnen gaan aanbieden.

*Interviewer:* Wil je ze online gaan verkopen?

*Sean:* Nou ik denk niet dat dat gaat werken. Je zal een surfboard echt eerst
even moeten uitproberen voor je hem koopt. Maar wat we denk ik wel zouden kunnen
doen is het aanbod van surfboards op de site zetten, zodat de bezoekers van de
site kunnen zien welke surfboards ik verkoop. En dan contact met me kunnen
opnemen als ze interesse hebben in een bepaald board.

*Interviewer:* Welke gegevens van het surfboard wil je op de site tonen?

*Sean:* In elk geval het model (type) en een beschrijving van het surfboard. De
verkoopprijs natuurlijk en een plaatje van het surfboard, ik denk dat dat wel
voldoende is.

*Interviewer:* Ok mooi. We zouden het als volgt kunnen doen: Als een bezoeker
geïnteresseerd is in een bepaald surfboard kan hij/zij deze selecteren en
vervolgens een formuliertje invullen met naam en telefoonnummer. De site stuurt
dan automatisch een mail naar Smoothboard Stylers met deze gegevens, zodat jij
de geïnteresseerde bezoeker kan nabellen en eventueel een afspraak kan maken om
het board uit te proberen.

*Sean:* Perfect! Ik denk dat dit in de praktijk heel goed zal gaan werken.

*Interviewer:* Had je ook al nagedacht over de styling van de site?

*Sean:* Ik zelf maak hele creatieve designs. Ik denk dat de site dat ook moet
uitstralen: Hip en creatief. Maar ik geef jullie hierin een vrije hand, maak er
vooral iets leuks van.

*Interviewer:* Missen we nog iets?

*Sean:* Ik zou graag een digitale nieuwsbrief uit willen gaan brengen. Ik wil
dan elk kwartaal alle nieuwtjes verzamelen en deze aan onze klanten en andere
geïnteresseerden mailen. Maar ik begrijp dat je niet zo maar iedereen mag
mailen.

*Interviewer:* Dat klopt, je mag zo’n nieuwsbrief alleen sturen aan personen die
zich hier voor hebben opgegeven. Daarnaast moet de ontvanger van de nieuwsbrief
ook de mogelijkheid hebben om zich op elk moment weer uit te schrijven. Maar we
zouden deze registratie mogelijkheid in de site kunnen inbouwen, zodat bezoekers
zich via de site kunnen inschrijven en ook weer uit kunnen schrijven. Als
personen zich gaan inschrijven welke gegevens zijn voor jou dan van belang?

*Sean: :* Eens even denken: voornaam, achternaam e-mail adres natuurlijk,
geslacht: man/vrouw en land. Ik denk dat ik dan wel genoeg informatie heb.

*Interviewer:* Ok. Dan moeten wij er voor zorgen dat deze informatie goed
geregistreerd wordt en dat men zich met een link in een bevestigingsmail de
registratie kan bevestigen. En er ook voor zorgen dat men zich ook weer kan
afmelden voor de nieuwsbrief.

Hoe gaat de homepage er uit zien, daar hebben we het nog niet over gehad volgens
mij?

*Sean:* Wat mij betreft niet al te druk, dus niet te veel tekst. Ik zou het wel
cool vinden als onze nieuwe slogan: “Spicin’ up your board!” nadrukkelijk
zichtbaar is en een plaatje van surfboards.

Ik neem aan dat ik jullie ontwerp nog wel te zien krijg?

*Interviewer:* Uiteraard, we gaan eerst een ontwerp maken voor de site, dat wil
zeggen de indeling en de lay-out. Als deze ok. is gaan we verder met het
ontwikkelen van de site en zorgen we ervoor dat alle functionaliteit werkt.

*Sean:* Ok. duidelijk. Nou ik ben reuze benieuwd naar jullie ontwerp. Veel
succes!

*Interviewer:* We gaan aan de slag, bedankt voor het interview.

*Sean:* ok. bye!

Na het interview heeft Sean nog een mail gestuurd met vragen en antwoorden die
hij op de site zou willen zien:  
  


![](./media/6bc462755668938aa8231c55da7414f0.emf)
