

Introductie Smoothboard Stylers
===============================


Smoothboard Stylers is de onderneming van Sean Jensen (34). Sean is een
onvervalste surfdude die elk minuutje vrije tijd surfend op de golven rondbrengt
in Ceru Colorado, Aruba.

Sean woont al op Aruba sinds z’n zestiende en is er trots op dat hij van zijn
grootste hobby zijn beroep heeft kunnen maken. Het bedrijfje Smoothboard Stylers
is gespecialiseerd in het ‘customizen’ van surfboards. Naast een goede surfer is
Sean namelijk ook nog een voortreffelijk artiest en maakt hij de mooiste
ontwerpen die hij vervolgens toepast op surfboards.

Al snel wisten bevriende surfers Sean te vinden voor het ‘pimpen’ van
surfboards. Met het geld dat hij hiermee verdiende heeft hij Smoothboards
Stylers opgericht.



Smoothboard Stylers heeft een eigen werkplaats op Aruba waar de surfboards
gespoten worden. Voorheen gebeurde dat geheel met de hand. Inmiddels heeft Sean
ook apparatuur waarbij het gewenste design geautomatiseerd op het surfboard kan
worden bespoten.

Klanten kunnen nu dan ook zelf (digitaal) designs aanleveren en deze op het
surfboard laten spuiten.


Sean doet al het werk binnen Smoothboard Stylers zelf: van de administratie, de
klantcontacten en de marketing tot en met het spuiten van de boards.

Sinds kort verkoopt Sean ook surfboards. Om deze activiteit wat meer in de
spotlights te zetten is het idee ontstaan om voor Smoothboard Stylers een
website te maken.

Opdrachtomschrijving
============================

Sean zou graag een website willen voor zijn bedrijf Smoothboard Stylers. Om te
bepalen welke informatie en functionaliteit(en) de website moet bevatten is er
een interview gehouden met Sean.

Stappenplan
===========

1.  Neem eerst [het interview](interview.md) met Sean goed door. Sean geeft in
    [het interview](interview.md) aan waar hij naar op zoek is. Probeer deze
    informatie te structureren.

2.  Maak een ontwerp voor de website voor Smoothboard Stylers. In dit ontwerp
    moeten alle gewenste onderdelen van de site duidelijk naar voren komen.

3.  Ontwikkel de site als een ASP.NET MVC (Model-View-Controller) application
    met behulp van Visual Studio.
